---
title: Hoe gebruik en lees ik een recept?
author: Wouter
type: post
date: 2015-01-24T13:32:59+00:00
url: /hoe-gebruik-en-lees-ik-een-recept/
al2fb_facebook_excerpt:
  - |
    Even wat uitleg over bakkers percentages. Wat is dat precies? 50% tarwebloem
    50% roggemeel
    30% voordeeg/desem @ 150% hydratatie
    70% water
    Deze typische structuur om hoeveelheden uit te drukken zal je overal terug vinden wanneer je zoekt naar bakrecepten in de professionele wereld. Dit noemt men ook wel "bakkers percentages".
    Wat bekekenen deze percentages nu precies, hoe reken je een recept uit?
al2fb_facebook_text:
  - |
    Even wat uitleg over bakkers percentages. Wat is dat precies? 50% tarwebloem
    50% roggemeel
    30% voordeeg/desem @ 150% hydratatie
    70% water
    Deze typische structuur om hoeveelheden uit te drukken zal je overal terug vinden wanneer je zoekt naar bakrecepten in de professionele wereld. Dit noemt men ook wel "bakkers percentages".
    Wat bekekenen deze percentages nu precies, hoe reken je een recept uit?
categories:
  - learning

---
Even wat uitleg over bakkers **percentages**. Wat is dat precies? Een voorbeeld:

  * 50% tarwebloem
  * 50% roggemeel
  * 30% voordeeg/desem @ 150% hydratatie
  * 70% water

Deze typische structuur om hoeveelheden uit te drukken zal je overal terug vinden wanneer je zoekt naar bakrecepten in de professionele wereld. Dit noemt men ook wel &#8220;<a title="Baker percentage" href="http://en.wikipedia.org/wiki/Baker_percentage" target="_blank">bakkers percentages</a>&#8220;.
  
Wat bekekenen deze percentages nu precies, hoe reken je een recept uit?

### Bloem

De totale som van alle bloemsoorten moet altijd **100%** zijn.
  
Bovenstaand voorbeeld geeft een recept aan met even veel meel als bloem.
  
Dit kan ook 30/70, 10/90 of 100% ratio&#8217;s hebben natuurlijk.

Bijvoorbeeld, voor 1 brood, het bovenstaande recept:
  
500gr. bloem totaal (100%), waarvan 250gr bloem (50%) en 250gr meel (50%).

### Desem

Het percentage voordeeg of gefermenteerd deeg dat gebruikt wordt varieert van 10 tot 50-60% (er zijn uitzonderingen). Wanneer we spreken over 30% voordeeg, betekent dit dat 30% van het totale gewicht aan bloem gebruikt is in het voordeeg. Hier tellen we **geen** water bij.

Moeilijk? Niet erg hoor, bijvoorbeeld, voor 1 brood, bovenstaand recept:
  
30% voordeeg wil zeggen 30% van 500gr = 150gr bloem gebruikt in het voordeeg.

Hoeveel water moet ik er dan bij doen? Dat is die &#8220;hydratatie&#8221;. 150% betekent voor 100% van de bloem in het voordeeg, 150% water gebruiken. Dus voor 1kg bloem, 1.5kg water.
  
In ons voorbeeld hebben we 150gr bloem gebruikt, dus 225gr water.
  
Alles boven de 100% betekent &#8220;meer water dan bloem gebruiken&#8221; &#8211; zoals een heel loperig pannenkoeken beslag.

### Water

Wordt ook uitgedrukt in een percentage en &#8220;**hydratatie**&#8221; genoemd. Een deeg heeft een bepaalde vochtigheidsgraad.

**Nat deeg** is deeg vanaf 65% of meer. Die is moeilijk kneedbaar.
  
**Droog deeg** is deeg onder de 65% &#8211; die is kneedbaar zonder plakkerige handen.

In ons voorbeeld gebruiken we 70% water _totaal_.
  
**OPGELET** &#8211; we hebben reeds 225gr gebruikt in ons voordeeg!
  
70% van 500gr (de 100% bloem) = 350gr water totaal &#8211; 225gr = 125gr extra.

Goed opletten met het water dat in het voordeeg gebruikt wordt, of je eindigt met een super nat beslag waar helemaal niets meer mee aan te vangen is.. En dan maak je toch gewoon [pannenkoeken][1]?

### Concreet

Bak je 2 broden, wat typisch het maximum is om in een standaard oven tegelijkertijd te bakken op hetzelfde niveau (met één bakplaat)?
  
Komt dat even goed uit. Je basisgewicht voor de totale bloem is 1kg (de 100%). Dus percentages uitrekenen is een kwestie van de komma juist te plaaten:

60% water = 600gr.

Bak je 1 brood? Halveer alles.
  
Voor andere hoeveelheden is het wat meer rekenen geblazen, en schrijf je best alles even op voorhand op. Dit is heel belangrijk, want fouten met gewichten en hoeveelheden worden snel gemaakt (neem dat maar van mij aan), en kunnen alles verknoeien.

 [1]: http://www.redzuurdesem.be/sourdough-sweets-waffles-and-pancakes/ "Zuurdesem zoetigheden: wafels en pannekoeken"