+++
chapter = true
date = 2020-03-31
+++

# Broodbak Vrienden

### Hulp van vrienden

Hoe graag ik ook een boek vuil maak met mijn bebloemde handen, toch moet ik ook de nodige erkenning geven aan een aantal websites. Het Internet vormt voor velen tegenwoordig de eerste en voornaamste bron van informatie. Hieronder volgt een korte lijst van brood bak vrienden die mij op weg hielpen, en hopelijk ook jullie.

-  Enthousiaste bakkers vertellen over hun bevindingen op het centrale forum '[The Fresh Loaf](htps://thefreshloaf.com)'. Daar zijn veel vriendelijke bakkers terug te vinden. 
-  '[The Perfect Loaf](https://www.theperfectloaf.com)', dat prachtige foto's en technisch erg gedetailleerde uitleg bevat van een collega software ingenieur,
-  '[Sourdough.com](https://sourdough.com)' en
-  het Nederlandse '[The Weekend Bakery](https://www.weekendbakery.com)', vriendelijke bakkers die iedereen graag verder helpen en ook beschikken over een webwinkel. 

Dankzij de snelheid waarmee websites komen en gaan heeft het weinig zin om hier een uitgebreide lijst van te maken. 

### Zoeken naar zuurdesem donoren

Dankzij de heropleving van zuurdesem ontstaan initiatieven als [The Quest For Sourdough](https://www.questforsourdough.com/library/map) van Puratos en [Desem Delen](https://desemdelen.nl/). Beide websites bieden een interactieve kaart aan waar je vriendelijke bakkers kan vinden die hun desem willen delen met de wereld. 

Is je desem alle kracht verloren, wil je graag een ander type desem, of lukt het helemaal niet om op te starten? Neem eens een kijkje op de kaart en leen een stukje deeg van een welwillende buur!
