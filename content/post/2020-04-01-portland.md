---
title: Een broodverslaafde in Portland, OR
date: 2020-04-02
url: /brood-in-portland/
featured_image: /images/post/portland.jpg
tags:
  - buitenland
  - amerika
---

Wat doet een broodverslaafde op bedrijfstrip in Portland, Oregon? Zodra hij uit het vliegtuig komt en de bagage heeft afgezet, op zoek gaan naar een goede bakkerij! Of wat had je gedacht? 

Die bleek ik te vinden bij **Ken's Artisan Bakery** (338 NW 21th Ave). De bakkerij verkocht een zuurdesem batard voor 5.50 dollar en (lekkere, maar dure) croissants voor 3.25/stuk. Het brood is betaalbaar, maar dat andere... Het is natuurlijk erg moeilijk om de prijzen in dollar te vergelijken met de Belgische prijzen in euro, omdat onder andere Amerikaanse lonen en belastingen anders zijn dan bij ons.

[![boeken](/images/post/portland.jpg)](/images/post/portland.jpg)

De bakkerij ligt onopvallend op de hoek van een '_block_', vijf minuutjes fietsen van waar ik verbleef. Ik huurde inderdaad een fiets om me te verplaatsen want dat ben ik gewoon in BelgiÃ«. Blijkbaar is Portland een van de meest befietste steden van Amerika - en toch had ik op veel momenten het gevoel dat ik de enige was. Volgens de verhuurder lag dat aan het nog te koude weer (12 graden?).

> Het buikje is gevuld. Nu de hersenen nog voeden. Op zoek naar een boekenwinkel met broodbakboeken!

Het kruim van het brood was gelig, zonder enig spoor van volkoren. Het verzuurde wel erg snel na enkele dagen. Het brood was groot genoeg om op het vliegtuig terug naar huis als extra middagmaal te dienen.

Het buikje is gevuld. Nu de hersenen nog voeden. Op zoek naar een goede boekenwinkel in de buurt, dus. Ik had gelukkig thuis al wat research gedaan en de beelden op het internet hadden niet gelogen: **Powell's City of Books** (1005 W. Burnside St) is een fantastische plaats om de hele dag (of de hele week, maar zoveel tijd had ik niet) te vertoeven. Kijk zelf maar:

[![boeken](/images/post/portland2.jpg)](/images/post/portland2.jpg)

Dit is een boekenwinkel waar bijna een vierde rek vol met boeken over zuurdesembrood te koop is! Het is zo frustrerend om goede boeken over zuurdesembrood vast te krijgen in de Benelux. De meeste boekenwinkels beperken zich tot populaire kook- en bakboeken die zich op hun beurt beperken tot het snelle gistbrood. Erg jammer. Nuja, Ken Forkish, Jeffrey Hamelman en Chad Robertson zijn alle drie Amerikaanse bakhelden - en de boeken zijn niet vertaald. 

Wie weet verschijnt [mijn boek](/boek) ooit in het Engels tussen deze grootheden. Hoop doet leven... 
